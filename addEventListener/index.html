<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="./app.css">
    <link rel="stylesheet" href="./customStyle.css">
    <title>Document</title>
</head>

<body>

    <div class="container m-0">
        <h1 class="header"> تندرستی </h1>
        <p class="caption">
            سلامتی بزرگترین نعمتی است که در اختیار بشر قرار دارد زیرا بدون آن بهره بردن از سایر نعمت ها امکان پذیر نیست سلامت انسان همانند سایر نعمات خداوندی با تلاش وکوشش در اختیار شخص قرار می گیرد

سلامتی بزرگترین نعمتی است که در اختیار بشر قرار دارد زیرا بدون آن بهره بردن از سایر نعمت ها امکان پذیر نیست.سلامت انسان همانند سایر نعمات خداوندی با تلاش وکوشش در اختیار شخص قرار می گیرد.کسی که بخواهد جسمی سالم وروحی شاداب داشته باشد باید با برنامه ریزی مشخص ، پیروی از قواعد سلامت وپی گیری همه جانبه به این هدف خود نائل شود.

انسان موجودی است پیچیده وعوامل زیادی بر روح وجسم وی تأثیر می گذارند.شناخت تمام این عوامل همیشه امکان پذیر نیست اما به هرحال می توان با هوش ودرایت وبا بهره بردن از تجربه های خود ودیگران میزان سلامتی را به حداکثر رساند وروزهائی شاد وشب هائی راحت را سپری نمود .

برای داشتن جسم وروانی سالم یادآوری نکات زیر بی فایده نیست:

استرس زیربنای بسیاری از مشکلات جسمی وروحی ما است .با دور کردن خود از استرس ها می توانیم لحظاتی شاد وسالم داشته باشیم.

اما چگونه:

برخی افراد می گویند ما به سراغ استرس نمی رویم استرس به سراغ ما می آید.چنین تصوری واقعیت ندارد.استرس ریشه در درون ما داردنه در محیط خارح.در محیط پیرامون ما همواره مسائلی برای ایجاد تنش وجود دارد ولی این نوع برخورد ما با قضایا است که پدیده ای به نام استرس را به وجود می آورد.در کتابی که اخیرا"می خواندم یکی از بزرگ ترین ثروتمندان خودساخته جهان نوشته بود که هیچ گاه کاری انجام ندهید که به خاطر آن شب نتوانید بخوابید.این جمله ساده به زیبائی راه مقابله با استرس را به شما نشان می دهد.

▪ تحرک را جدی بگیریم:

تحرک یکی از نشان دهنده های حیات است وهرچه تحرک در یک موجود بیش تر باشد سلامت و ی بیش تر مشخص می گردد.روش زندگی دوره زمانه ما تحرک طبیعی را از ما گرفته است وهر روز این مسئله بیشتر وبیشتر می شود.بنابر این باید با ایجاد تحرک در زندگی نشاط وشادابی را برای خود واطرافیانمان به ارمغان بیاوریم.انجام ورزش های منظم،پیاده روی ، کوه نوردی ،شنا وامثال آن علاوه بر بالابردن روحیه وکاهش استرس جسم ما را سالم وقوی می نماید.

▪ عادت های نادرست خود را کنار بگذاریم:

خوردن وآشامیدن بیش از حد، سیگار کشیدن ، کار وتفریح بی موقع ،کم خوابی وپرخوابی وبسیاری از عادت های غلط دیگر عواملی درکاهش سلامت ما هستند با کنارگذاردن آن ها به طول عمرخود می افزائیم.

▪ رعایت بهداشت:

همه می دانند که بهداشت روشی مهم در جلوگیری از بیماری ها است ولی متآسفانه وضعیت بهداشتی ما در جایگاه مطلوبی نیست.رعایت بهداشت فردی شامل شستن دست ها قبل از خوردن غذا، استحمام به موقع،شانه زدن موها، مسواک زدن ونخ کشیدن دندان ها ،پوشیدن لباس های تمیز وموارد دیگر می تواند کاهشی فوق العاده در بیماری ها به وجود آورد.

علاوه بر آن رعایت بهداشت محیط توسط افراد وارگان های مسئول از اهمیت زیادی برخوردار است.دفع بهداشتی زباله ها، ایجاد توالت های بهداشتی ونگهداری صحیح از آن ها ،نظارت بر نحوه عملکرد رستوران ها ،آرایشگاه ها ، مطب ها و...از سلامت عمومی محافظت می نماید.

بر فرد فرد ما که عهده دار اداره فروشگاه ، رستوران ، آرایشگاه ،بیمارستان ،مطب دندانپزشکی و...هستیم بسیار مهم است که سلامت مراجعه کننده خود راهمانند سلامت خود مهم بدانیم.ممکن است هزینه های تأمین بهداشت بالا باشدولی مسلما" هزینه درمان بیماری ها بیشتر است.

▪ به بهداشت روانی خود واطرافیانمان اهمیت دهیم:

پایه سلامتی هر فرد روح اوست.داشتن روحیه سالم.شخصیت پایدار وذهن قوی از اصول خوشبختی بشر است.باید به خود ودیگران کمک کنیم به حداکثر سلامت عقل وروان دست یابیم.این امر با احترام به خویشتن ودیگران وتلاش برای حفظ آرامش در خانواده وجامعه میسر می شود.

▪ به معاینات مرتب دوره توسط پزشک ودندانپزشک اهمیت دهیم:

بسیاری بیماریها در مراحل اولیه شکل گیری به خوبی قابل درمان هستند ولی اگر پیشرفت کنند وتوسعه یابند امکان جلوگیری وبهبود آن ها بسیار کمتر می شود.سرطان های سینه ،گردن رحم وسرطان های دهان در مراحل اولیه قابل درمان هستند ولی اگر دیر متوجه ان ها شویم عواقب بدی در پی دارند.مراجعه مرتب ودوره ای به پزشک ودندانپزشک بهترین راه برای جلوگیری به موقع بیماری ها است.کنترل فشار خون ،قند خون و چربی ودیگر المان ها می تواند به ماکمک کند تا با بروز کمترین نشانه ای به درمان بپردازیم وبهبودی خود را به سرعت به دست آوریم.

▪ واما در مورد رشته اختصاصی ما یعنی دندانپزشکی،چه کنیم تا همیشه دندان های سالم وزیبا داشته باشیم:

دندان ها عضوی برای جویدن ، تکلم وزیبائی صورت هستند از آن ها به عنوان قند شکن ففندق شکن ویا در بازکن استفاده نکنیم

دندان ها درتماس با مواد خوراکی وآشامیدنی وباکتری های فراوان هستند.برای حفظ سلامت آن ها پس از هر بار خوردن باید تمیزشان کرد.مسواک ونخ دندان بهترین وسیله برای تمیز کردن دندان ها است.

استرس علاوه بر اثرات دیگری که بر روی جسم مادارد بر روی دندان ها نیز آثار مخرب دارد.دندان قروچه وفشار دادن دندان ها بر روی یک دیگر باعث ترک خوردن دندان ها ،سایش و لق شدن آن ها می شود.

کشیدن سیگار یکی از مهم ترین عوامل از دست دادن دندان ها است.با ترک آن می توان عمر دندان ها را چند برابر کرد.

هر شش ماه یک بار برای چک آپ دوره ای به دندانپزشک مراجعه کنید.پوسیدگی ها در مراحل اولیه به راحتی ترمیم می شوند.جرم گیری وتمیز کردن مرتب دندان ها از بروز بیماری های لثه جلوگیری می کند.

دندان های از دست رفته باید بلافاصله با روش های پروتزی جایگزین شوند.هم اکنون بهترین روش برای جایگزینی دندان ها ایمپلنت است .ایمپلنت علاوه بر بازسازی دندان از دست رفته از تحلیل استخوان جلوگیری می کند.

سلامت خود ودیگران را جدی بگیریم وبرای رسیدن به آن جدی باشیم.


        </p>
        
    </div>

    



    <script src="script.js "></script>
</body>

</html>